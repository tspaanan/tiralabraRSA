# Viikkoraportti 2

Toisella viikolla toteutin Miller-Rabin testin ilman optimointeja. Käytin testin kirjoittamisessa apuna Thomas H. Cormenin, Charles E. Leisersonin, Ronald L. Rivestin sekä Clifford Steinin keskustelua teoksessa _Introduction to Algorithms_ (3. laitos, 2009), ss. 968–971. Algoritmin toteutus on sikäli hyvällä mallilla, että kaikkien 20,001 pienempien kokonaislukujen osalta testi löytää ne 2,262 kokonaislukua, jotka ovat alkulukuja. Testin toimintaa voi vielä tehostaa branch-and-bound -tyylisellä esikarsinnalla. Lisäksi muuttujat d ja s voi nimetä uudestaan, kunhan ehdin hieman miettiä algoritmin toimintaa tarkemmin ja ymmärtää, miksi parittoman alkulukukandidaatin edeltävää parillista kokonaislukua on tarpeen jakaa kahden potensseihin (eli kuinka monta kertaa luku 2 voidaan kertoa itsellään ilman, että lopputulos on suurempi kuin alkulukukandidaatti: tämä on muuttuja s) ja mikä on jäljelle jäävä kokonaisluku (tämä on muuttuja d).

Selkein seuraava toimi on kuitenkin toteuttaa laajennettu Eukleideen algoritmi, jota tarvitaan sopivan purkueksponentin löytämiseen. Tämän jälkeen salausavainparin luonti on valmista, koska otin myös käyttöön Pythonin oman modulaarisen potenssiinkorotusalgoritmin standardikirjaston funktiosta pow(). Tämän jälkeen on hyvä siirtyä miettimään sitä, kuinka viestit on tehokkainta muuntaa kokonaisluvuiksi, joita voidaan sitten lähteä salaamaan RSA-salausavaimella.

Algoritmit on siirretty omaan moduuliinsa, algorithms.py. Näin näille on myös ollut helppoa rakentaa automaattinen yksikkötestaus. Harkitsin ensin seuraavani yksinkertaisesti Ohjelmointitekniikka-kurssin Python-materiaaleja asiaa enempää miettimättä. Päätin kuitenkin toista lähestymistapaa, jossa käytän ainoastaan Pythonin unittest-kirjastoa ja luon kaiken muun sovelluskehystyksen itse. Näin testiautomaatio ei jää niin mysteeriseksi 'mustaksi laatikoksi'. Pythonin unittest-moduulin käyttö on sikäli suoraviivaista, että voin kätevästi ohjata sen toimintaa shell-skriptauksella, ja lähestymistapani taipuu hyvin myös siihen, kun yksikkötestien lisäksi luon myöhemmin integraatio- ja end-to-end -testejä useamman kuin yhden moduulin yhteistoiminnan testaamiseen.

Viimein lisäsin sovellukseen coverage-kirjaston tarjoaman testikattavuuden seurannan. Linkki tuoreimpaan testikattavuusraporttiin löytyy GitHub-repon README-tiedostosta yhdessä määrittelydokumenttilinkin ja viikkoraporttilinkkien kanssa.

Ohjelma on edistynyt mielestäni riittävästi (eli kurssin lopussa on olemassa valmis komentoriviohjelma RSA-salausavainten luomiseen ja viestien salaamiseen ja purkamiseen). Kaikenlaista pientä olisi toki kiva ehtiä koodaamaan, ja mielessä välkkyy edelleen ohjelmiston toiminnallisuuden avaaminen ja tauottaminen nätin graafisen käyttöliittymän kautta.

## Tuntikirjanpito

| Viikko 1 ||
|---|---|
| TI | 1,5 tuntia |
| KE | 4 tuntia |
| TO | 4 tuntia |
| SU | 2 tuntia |
|---|---|
| Viikko 2 ||
|---|---|
| KE | 3 tuntia |
| TO | 4 tuntia |
| SU | 2 tuntia |