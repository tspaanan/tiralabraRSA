# Viikkoraportti 4

Neljännellä viikolla sain valmiiksi ohjelman ydintoiminnallisuuden eli pystyn luomaan oikeita RSA-avaimia ja salaamaan ja purkamaan viestejä niillä. Salaus- ja purkumetodit on eriytetty omaan moduuliinsa encryptions.py. Koodissa on vielä jäljellä erinäisiä kokeiluja kommenttien takana sekä print-, jotka täytyy refaktoroida myöhemmin pois. Tässä vaiheessa tyydyin tallentamaan selväkielisen viestin Message-objektiin merkkijonona, mutta salatun viestin kokonaislukuna. Pystyin kuitenkin varmistamaan sen, että avainten luonti toimii oikein, koska selväkielisestä viestistä johtamani kokonaisluku voidaan salausfunktiossa muuntaa ensimmäisen salausavaimen eksponentin avulla toiseksi kokonaisluvuksi, joka voidaan purkufunktiossa muuntaa toisen salausavaimen eksponentin avulla takaisin alkuperäiseksi kokonaisluvuksi.

Selkein tapa kuvata merkkijonoviestin sisältöä yhdellä kokonaisluvulla oli hyödyntää Pythonin standardikirjaston str.encode() -metodia (joka palauttaa merkkijonon tavuesityksen), jonka muodostama kokonaisluku voidaan lukea Pythonin standardikirjaston int.from_bytes() -metodilla. Vastaavasti salauksen purkaminen onnistuu int.to_bytes() ja str.decode() -metodeilla.

Dokumentaatiosta aloitin Toteutusdokumentin kirjoittamisen. Aloin myös tässä vaiheessa miettiä käyttämieni algoritmien pahimman tapauksen aikavaatimuksia sekä ohjelmalle soveltuvaa suorituskykytestaamisen muotoa. Pakollisen ruotsinkurssin läsnäolon myötä keskiviikon testausluento jäi itselläni välistä, mutta olen jättänyt pyynnön ohjauksesta tulevalle viikolle.

Koska ydintoiminnallisuus on olemassa, pystyin kuitenkin kirjoittamaan kaksi end-to-end -testiä, joissa testataan avainten luomista ja näin luotujen avainten käyttämistä testiviestin salaamiseen ja purkamiseen. Testit/endtoendtests.py -moduuliin eriytetyt testit luovat satunnaisen 1024-bittisen RSA-salausavainparin, ja selvittävät sitten niiden soveltuvuuden testiviestin salaamiseen ja purkamiseen: ensin salataan salatulla avaimella ja puretaan julkisella, sitten toisinpäin. Lisäksi käyttöliittymään lisättiin toiminnallisuutta mm. tulostusten tiedostoonkirjoitusta varten.

Oli tiettyä helpotusta huomata, että kolme viikkoa väkerretty salausavainparin luonti todella tuottaa toimivat avaimet!

## Tuntikirjanpito

| Viikko 1 ||
|---|---|
| TI | 1,5 tuntia |
| KE | 4 tuntia |
| TO | 4 tuntia |
| SU | 2 tuntia |

| Viikko 2 ||
|---|---|
| KE | 3 tuntia |
| TO | 4 tuntia |
| SU | 2 tuntia |

| Viikko 3 ||
|---|---|
| KE | 3 tuntia |
| TO | 3 tuntia |
| SU | 1 tunti |

| Viikko 4 ||
|---|---|
| KE | 3 tuntia |
| TO | 3 tuntia |
| SU | 0,5 tuntia |